সিরাজগঞ্জের রায়গঞ্জ উপজেলায় পুকুর খননকারীর কাছে ‘চাঁদা চাইতে গিয়ে’ গণপিটুনীর শিকার হওয়া যুবদল ও কৃষক দলের পাঁচ নেতাকর্মীকে চাঁদাবাজির মামলায় গ্রেপ্তার করেছে পুলিশ। শুক্রবার বিকালে নইপাড়া এলাকায় চাঁদা চাইতে গিয়ে বিক্ষুব্ধ লোকজনের গণপিটুনির শিকার হন বিএনপির এই নেতাকর্মীরা।

স্থানীয় শহিদুল ইসলাম ও আরব আলী বলেন, বিকালে তিন-চারটি মোটরসাইকেলে ৮-৯ জন নইপাড়ায় এসে গ্রামের পুকুর খননকারী শহিদুল ইসলামের কাছে চাঁদা দাবি করেন।তখন এলাকার বিক্ষুব্ধ নারী-পুরুষ কয়েকজনকে আটকে রেখে পিটুনি দেন। বাকিরা পালিয়ে যায়। সংবাদ পেয়ে শুক্রবার রাত ১০টার দিকে ঘটনাস্থল থেকে পাঁচ জনকে আটক করে থানায় নিয়ে আসে পুলিশ। এ ঘটনায় শনিবার সকালে চাঁদাবাজির মামলা করেন ভুক্তভোগী সায়েদ আলী।
