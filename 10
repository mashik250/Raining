ঢাকা দক্ষিণ সিটি করপোরেশনের (ডিএসসিসি) প্রধান কার্যালয় নগর ভবনের সব ফটকে তালা ঝুলিয়ে দিয়েছেন ইশরাক হোসেনের সমর্থকেরা। এতে নগর ভবন থেকে সেবা–সংক্রান্ত সব কার্যক্রম বন্ধ হয়ে গেছে।

আজ শনিবার সকাল ৯টার দিকে নগর ভবনে প্রবেশের সব ফটকে তালা ঝুলিয়ে দেওয়া হয়েছে। ইশরাক হোসেনকে মেয়র পদে না বসানোর  প্রতিবাদে 'ঢাকাবাসী' ব্যানারে বিক্ষোভে অংশ নেওয়া তাঁর সমর্থক ও অনুসারীরা এই পদক্ষেপ নিয়েছেন। বিএনপির বিক্ষোভকারীরা নগর ভবনে মোট ৬৫টি তালা লাগিয়েছেন।
